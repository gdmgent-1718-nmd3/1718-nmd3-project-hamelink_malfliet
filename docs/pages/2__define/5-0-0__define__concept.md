---
layout   : default
permalink: define/concept/
published: true
# Custom Page Variables
# ─────────────────────
title: Concept
---
Op basis van de briefing, analyse en journey maps gingen we op zoek naar een juiste invulling voor de applicatie.
Door onze voorgaande stappen zijn een aantal pijnpunten en opportuniteiten duidelijk geworden.

#### Pijnpunten
- Op het laatste verdiep speelt er een film maar de start ervan wordt niet aangekondigd.
- Sommige schilderijen hingen te hoog, waardoor ze, met de reflectie van het licht, niet altijd even zichtbaar waren.
- Omdat de eerste verdieping iets anders ingericht is, is hier het te volgen traject niet heel duidelijk. 
- Bij de ingang was het niet duidelijk dat er luisterapparaten te huur waren met informatie waar je naar kon luisteren in verschillende talen.

#### Opportuniteiten
Doordat het beperkt was door alleen maar werken en schilderijen van Magritte, kan het bezoek als eentonig beschouwd worden. Een opportuniteit is dus om het bezoek wat meer levendigheid te brengen en interactie te creëren tussen bezoekers en het museum. 

## Smartphone-app
Het algemene idee is om een smartphone-app te maken (ondersteund door de Apple Watch) die het bezoek doet opvrolijken aan de hand van een leerzaam platform.  
Het is de bedoeling dat mensen niet zomaar rondlopen in het museum en wat schilderijen bekijken. Ons doel van de app is dat mensen het Magritte museum nooit meer vergeten. 

Met de smartphone-app zal je in grote lijnen 4 zaken kunnen doen.
- Aan de hand van beacons zal je smartphone weten welke werken voor je hangen. Wanneer je je smartphone opent kan je doorklikken op het werk waar je graag meer **achtergrondinformatie** over zou willen te weten komen. Het is ook mogelijk om het werk full-screen te bekijken op je smartphone en eventueel in te zoomen.  
Achteraf kan je het werk een rating geven van 1 tot 5. 
> Doordat je op deze manier meer informatie krijgt worden de luistertelefoons overbodig.
- Alle schilderijen die je passeerde worden automatisch opgeslagen in een **overzicht**, waar je na je bezoek nog steeds de werken kan raadplegen.
- Op het onderste verdiep wordt een film afgespeeld over het leven van René Magritte. In de applicatie vind je een **timetable** terug met de tijdstippen op welke de film opnieuw zal afspelen. Je kan een planning aanmaken wanneer jij liefst de film zou zien.
- In het museum kom je ook veel te weten over Magritte's gedachtengang en levensverhalen. De app zal de optie krijgen om jouw kennis over Magritte te testen aan de hand van een **quiz**. Weet je niet meteen het antwoord op de vraag? Ga actief op zoek in het museum naar de juiste oplossing!
- Vanaf het binnenkomen van het museum wordt via de smartwatch allerhande data bijgehouden.  
Op het einde van het bezoek kan je jouw persoonlijke **resultaten** raadplegen. Zo kan je zien hoeveel stappen je zette, wanneer je de hoogste hartslag had, je score van de quiz en nog veel meer!

### Smartwatch-app
De smartwatch-app heeft vooral een aanvullende functie. Je kan er data raadplegen tijdens het museumbezoek zelf.  
Volgende zaken zullen worden bijgehouden:
- Je **hartslag**.
- Het **aantal stappen** je tijdens het bezoek zet.
- Hoe **lang** je in het museum **verbleef**.
- Je **punten** op de quiz op dat moment. 
Via de watch kan je ook een **filmplanning** instellen.  
Verder zal de watch ook een aantal **meldingen** geven. Zo krijg je een melding wanneer je film binnen 5 minuten zal starten, of als je voor een schilderij staat waar een vraag over wordt gesteld in de quiz. Na het raten van een aantal schilderijen krijg je ook een melding van gerelateerde werken die je misschien wel kunnen interesseren en hun locatie in het museum.
